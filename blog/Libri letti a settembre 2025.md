---
layout: blog_post.njk
date: 2025-12-16
tags: ["blog"]
permalink: "/blog/letture-settembre-2025/"
title: "I libri che ho letto a Settembre 2025"
category: "letture"
thumbnail: https://st.perplexity.ai/estatic/0b226c450798410ac541646c86ec31afd840e5beab817a5d84fa821e7db61981ec84c3b4a3f072a7a2e1899c9fb06c6e181a0e9c94b8efe073f2a1dd3e8281d1a8abf288cd1eda3323eb812f1e79d73ccd65b3073edae4f160fc3972f2b3bfaf
excerpt: "Quello che leggo spiega molto di quello che penso. Molto più di quello che scrivo" 
---

# Settembre 2025

## La fornace di Thomas Bernhard

Mi ha dato il senso di urgenza del fare le cose. Mettere per iscritto le mie idee è anche un modo per smettere di pensarle, di andare oltre. La prosa incessante, senza paragrafi, senza capitoli, senza stacchi tra un concetto e l'altro assomiglia alla vita. Un viaggio insensato che conduce li dove si è voluto andare. L'errore è scoperto solo a posteriori. 

## la patafisica è l'arte del vedere di Jean Baudrillard

Con questo libro capisco perché ai filosofi viene mossa l'accusa di dire molto senza far capire nulla. Il linguaggio è volutamente ostico, con costruzioni lessicali al limite della comprensione.
Tuttavia il tema di fondo è interessante. 
La scomparsa del l'illusione per un eccesso di realtà. L'immediatezza delle trasmissione in diretta, la natura soggettiva delle immagini, la personalizzazione della vista a distanza, tutto questo porta alla morte dell'illusione. Oggi vediamo tutto attraverso uno schermo che amplifica e filtra, attraverso la tecnica del microscopio o del reportage, non c'è più posto per il sogno, l'illusione è qui la consapevolezza che la realtà non è che una costruzione recente, il mondo costretto ad essere reale perde la sua parte illusoria. Ma sotto il velo della verità, squarciato il velo di maya, non c'è nulla, se non un altro velo all'infinito.
È come un orgia in cui la domanda "cosa fai dopo l'orgia", che sottintende la volontà di andare a fare qualcosa di interessante espletata la funzione base del piacere meccanico, non ha più senso perché non esiste un dopo. Il processo di felicità meccanica si replica all'infinito svuotandosi di significato. 
Mi ha fatto venire voglia di rileggere il supermaschio di Jarry


## Punacci, storia di una capra nera. Di Perumal Murugan

Libro inaspettato, trovato sugli scaffali di libero scambio, scelto per il titolo e per la copertina, una sorta di minimalism geometrico con l'occhio di una capra in primissimo piano. 
Il romanzo viene dall'India, parla di gente poverissima, un tempo avremmo detto sottoproletariato agricolo, parla di magia e credenze religiose, parla dei rapporti tra le persone vicine e lontane, parla dell'amore dei giovani e dei vecchi. 
Tutto questo dal punto di vista di Punacci, la capra nera.
Realismo magico indiano? Forse. Di sicuro uno scorcio su vite ai margini, raccontato con dolcezza. Non manca la disillusioned feroce dei deboli nei confronti del potere. 

## Pianoforte vendesi, di Andrea Vitali. 

Libro abbastanza perdi ile. 
Un ladro borseggiatore, la notte della festa, piove e sono tutti a casa. Entra in una casa, dove restava solo un piano in vendita e inizia la storia di fantasmi, un po' rosa un po' poliziesco. Coi carabinieri inadeguati e i personaggi maschera, senza spessore. 
Lo stile è piacevole e si arriva con gusto alla fine, ma è come un comodo pullman in orario per andare al lavoro. Un bel viaggio che lascia poco. 

## Perfide, di Giulia Volpi Mannipieri, in arte Mura

Storie d'amore e civetteria nell'alta aristocrazia di inizio novecento. All'epoca fece scandalo, oggi siamo troppo abituati a questa squisita pietanza da averne il voltastomaco. 

Il fatto che sia stato scritto da una donna aggiunge un livello di interesse, anche se non necessariamente di verità, a quanto scritto. Lo stile è meraviglioso, sublime, dannunziano; la lettura è a tratti eccitante. Purtroppo le storie d'amore dei vip, almeno a me, hanno stancato.

## il Supermaschio, di Alfred Jarry

Io tradurre "L'oltremaschio" il titolo di questo romanzo. In francese l'oltre uomo Nietschiano si traduce con surhomme. In questa chiave è più facile leggere l'opera. Andre Murciel non è un superman, è un'uomo che ha superato la fase della macchina a vapore e guida l'umanità verso un destino nuovo. 